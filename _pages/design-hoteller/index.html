---
layout: design-hotels
id: design-hotels
nav: true
nav-order: 3

title: Design hoteller
intro: Vi har lett på kryss og på tvers etter verdens fineste designhoteller. Der hvor konseptdrevne opplevelser møter utrolig arkitektur, interiør og service og du er garantert mer enn hva du forventer av femstjerners luksus. Disse hotellene drives ikke bare av å gi deg et perfekt opphold, men ønsker også å introdusere deg for noe nytt, noe vakkert og noe litt på kanten. Bare se selv…

banner:
  title: Verdens beste designhoteller

features:

  - id: pumphouse-point-hotel
    title: Pumphouse Point Hotel
    location: Tasmania, Australia
    description: En hvit boks omringet av stemningen til det blå havet; dette er Pumphouse Point Hotel, en gammel vannkraftstasjon fra 30-tallet som ligger i en vakker innsjø. Det å vandre over den lange broen frem til hotellet, er i seg selv en opplevelse. Interiøret viser sine industrielle røtter og blander seg umerkbart inn med det moderne. Utsikten er utrolig og følelsen av å være her ute, isolert i naturens skjønnhet, er helt uforglemmelig.

  - id: treehotel
    title: Treehotel
    location: Harads, Sverige
    description: Syv individuelt designede trehytter henger i skogen i nordlige Sverige. Det utrolige designet sørger for både å speile og skjule skogen rundt deg. Her oppe kan det nesten føles ut som om du er i en drøm. På innsiden er tonen minimalistisk og du blir aldri distrahert fra hovedattraksjonen – med vinduer som går fra gulv til tak.

  - id: the-siam
    title: The Siam
    location: Bangkok, Thailand
    description: Nyt art-deco eleganse på bredden av elven Chao Phraya. Den hvite og svarte fasaden med sine langstrakte vinduer og tårnlignende topper, gir deg en følelse av å være i et tempel fra jazztiden og temaet fortsetter med marmor- og antikt interiør. Det enorme og lyse atriet er et imponerende fokuspunkt, og du bor på et lekkert rom med mørkt treverk, frittstående badekar og mengder av lys. The Siam har perfeksjonert subtil eleganse.

  - id: fogo-island-inn
    title: Fogo Island Inn
    location: Newfoundland, Canada
    description: På Newfoundlands værbårne kant finner du en slående bygning på stolper som skriker moderne design; dette er Fogo Island Inn. Fiskerlandsbyen som ligger i nærheten er litt av en kontrast til denne utrolige arkitekturen, men forholdet deres er svært godt. Samfunnet hjelper hotellet like mye som hotellet hjelper dem. Kjøkkenet er avhengig av de lokale fiskerne og gjester kan få utflukter med en lommekjent guide. Hvert eneste rom har havutsikt fra gulv til tak, og det moderne designet gir deg en følelse av å være om bord i et hipt cruiseskip.

  - id: the-beekman
    title: The Beekman
    location: New York, USA
    description: Det er sjeldent du får naturlig lys til å strømme inn i et byhus på Manhatten; men dette lyset, her på The Beekman, er en av deres beste fasiliteter. Et pyramidalt takvindu gjør at hotellets atrium blir fylt med lys og sørger for å få frem den utsmykkede detaljeringen på alle balkongene som henger imponerende over hotellgjestene. Dette er ekte New York-eleganse. Rommene følger etter, med glamour fra århundreskiftet og påvirkninger fra det som gjør byen så spesiell i dag. Det å kunne få frem så mange sider av en by så luksuriøst, er på alle måter en imponerende seier.

  - id: bisate-lodge
    title: Bisate Lodge
    location: Ruhengeri, Rwanda
    description: I den spennende jungelen av Rwanda, langs sidene av en vulkansk kjegle, ligger en rekke hytter med stråtak og holder utsikt over dalen. Designet er inspirert av det kongelige palasset ved Nyanza og spiller på landets egen kulturarv. På innsiden venter en vakker utsikt over fjellene og jungelen, ildsteder i vulkansk stein, håndvevde tepper og jordnære toner som en gjennomgående rød tråd. Dette er pur luksus, men hotellet har også passet på miljøet, slik at du kan oppdage Rwandas vakre landskap med omtanke for naturen.

  - id: mashpi-lodge
    title: Mashpi Lodge
    location: Pichincha, Ecuador
    description: Mashpi Lodge ligger dypt i Ecuadors skoger og er en økologisk presentasjon av glass, stål og luksus. Her slipper du å vandre rundt i evigheter for å se dyr – du kan lene deg tilbake i boblebadet og se aper og fugler fra din komfortable posisjon. Dette resortet i villmarken gjør mest mulig ut av sine omgivelser med vinduer fra gulv til tak, noe som sørger for at naturen forblir i sentrum. Rommene er minimalistiske, men beholder samtidig en luksuriøs følelse, og oppmerksomheten din blir aldri dratt vekk fra det du har på utsiden.

  - id: royal-mansour
    title: Royal Mansour
    location: Marrakech, Morocco
    description: Dette er marokkansk stil på sitt beste. Disse intime riadene ble bestilt av kongen Mohammed VI, som ansatte et svimlende antall av landets beste håndverkere til å utføre det upåklagelig og detaljerte interiøret. Nå gir alle riadene deg et luksuriøst opphold hvor marokkanske fliser, overdådig innredning og en fantastisk service gir deg en kongelig opplevelse. Komplekset henger sammen ved hjelp av medina-mønsteret, har flere fontener og solrike bakgårder – den fantastiske planløsningen er rett og slett magisk.

  - id: awasi-patagonia
    title: Awasi Patagonia
    location: Magallanes, Chile
    description: Patagonia har lenge vært kjent for sitt stemningsfulle og ville landskap. Et eventyr her kommer til å gi deg et nytt perspektiv på hva det er å oppdage noe. Stilrene, firkantede villaer som ligger langs åsene i et vakkert naturreservat og er skapt av naturlig materiale i en moderne stil, gir deg en naturopplevelse du sjelden har sett maken til. Hver villa får hver sin private guide på firehjuling, slik at du hver morgen kan planlegge dagens eventyr og kaste deg ut i det ville og vakre landskapet.

  - id: deplar-farm
    title: Deplar Farm
    location: Ólafsfjörður, Island
    description: Deplar Farm er et luksushotell i sin egen liga, der det ligger bortgjemt i det rolige landskapet nord på Island. Hotellet som tidligere var en sauegård, har beholdt sin rustikke arv med mørkt treverk og torvtak. På innsiden venter en stilren og moderne kontrast til de ville omgivelsene. Selv med sin avsidesliggende plassering, har hotellet mange bekvemmeligheter som sørger for at du vil føle deg mettet – utsøkt mat, private utflukter i villmarken, laksefiske og heliskiing er noen av eksemplene på hvorfor et opphold her er noe mer enn det vanlige.
---