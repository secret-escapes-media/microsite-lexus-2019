---
layout: guide
id: city-one
group-parent: city-guides
group-order: 1

title: Stockholm
intro: Med sin blandning av funktionalism, minimalism och populärkulturell fingertoppskänsla placerar sig Stockholm ständigt högt upp på listorna över världens coolaste huvudstäder. Utbudet av butiker, barer, gallerier och kaféer är under ständig förändring och det dyker hela tiden upp nya smultronställen att besöka. Samtidigt lever klassikerna kvar och lockar nya generationer besökare år efter år. Den perfekta Stockholmsvistelsen är en blandning av gammalt och nytt, välbekant och okänt. Här följer några tips på ställen att besöka i den kungliga huvudstaden.

banner:
  title: "{{page.title}}"
  title-sub: Designguide

features:

  - id: kaffeverket
    time: "09:15"
    place: Kaffeverket
    title: Frukostera med hantverkskaffe i en elegant industriell atmosfär
    description: >
      Frukosten har gått från att ha varit något stockholmarna intagit hemma vid köksbordet till något man äter ute på stan. Utbudet av trendiga och nischade frukostställen växer hela tiden men det finns vissa som håller fanan högt år efter år. På Kaffeverket har de gott hantverkskaffe som sin raison d’être men kan även locka med god gröt och ljuvliga avokadomackor. Den industriella lokalen med vitt kakel och nakna glödlampor i taket är en utmärkt plats att spana på folk och insupa den urbana atmosfären på.

  - id: svenskt-tenn
    time: "10:09"
    place: Svenskt Tenn
    title: Möt Frank och Malmsten på Stockholms mest legendariska inredningsbutik
    description: >
      Vad vore en bättre start på din vistelse än att göra ett besök på flaggskeppet för svensk form? På Svenskt Tenn hittar du Josef Franks tidlösa klassiker tillsammans med nyskapande design från samtida formgivare. Botanisera bland textilier, möbler och vackra prydnadsföremål eller slå dig ner i någon av Carl Malmstens klassiska stolar i Malmstenbutiken som ligger precis vägg i vägg.

  - id: arkdes
    time: "11:01"
    place: ArkDes
    title: Upplev arkitektur och design ur nya perspektiv på Skeppsholmen
    description: >
      Stockholm är för många synonymt med form och arkitektur. Finns det ett förhållande mellan stadens invånare och design som är unik för just Stockholm? Kanske hittar du svaret på Museet för Arkitektur och Design, ArkDes, som huserar i samma byggnad som Moderna Museet på Skeppsholmen. Upptäck nya spännande formgivare, kolla på små modeller över stadens byggnader och gå på utställningar som vrider och vänder på begreppen design, stadsplanering och arkitektur. Missa inte de fantastiska skulpturerna av bland andra Picasso och Calder som står precis utanför entrén.

  - id: fotografiskas-restaurang
    time: "13:29"
    place: Fotografiskas Restaurang
    title: Hållbar och fotogenisk mat med vackra vyer som lunchsällskap
    description: >
      När du känner dig färdig med museet är det dags nästa, men den här gången för att äta lunch. Ta färjan från Skeppsholmen till Slussen och promenera längs vattnet till tegelbyggnaden där Fotografiska håller till. Här inne hittar du, förutom fotokonst i världsklass även en av Stockholms trendigaste restauranger. På menyn, som tagits fram av stjärnkocken Paul Svensson, står säsongsbaserade rätter med fokus på vegetariskt och hållbarhet.

  - id: secondhand-pa-hornsgatan
    time: "14:31"
    place: Secondhand på Södermalm
    title: Botanisera bland udda, unika och återupptäckta ting på hippa Hornsgatan
    description: >
      Nu när du befinner dig på Södermalm, framröstad till en av de trendigaste stadsdelarna i Europa av ett flertal internationella sajter, är en runda i öns många vintage- och secondhandbutiker ett måste. En bra utgångspunkt för jakten på unika och udda ting är området runt Mariatorget och Hornsgatan där det ligger både enklare secondhandaffärer som Stadsmissionen och Myrorna och tjusiga vintagebutiker med noga utvalda objekt. Till exempel kan du slinka in på Herr Judit Brandstationen där du hittar spännande inredning och inspiration till hemmet.

  - id: cafe-pascal
    time: "16:20"
    place: Café Pascal
    title: Gör ett fikastopp på prisbelönt Stockholmskafé med öga för detaljer
    description: >
      Sightseeing och shopping i all ära men då och då är det dags för en paus för att vila benen och smälta alla intryck. På prisbelönta Café Pascal vid Odenplan kan du unna dig en kopp rättvisemärkt kaffe av yppersta kvalitet, rostat av små kafferosterier och hyllat av såväl konnässörer som hipsters i allmänhet. Den mysiga inredningen med rustika tegelväggar, vackra detaljer och vitmålade golv skänker hela caféet en inbjudande och Stockholms-chic atmosfär.

  - id: hantverket
    time: "19:30"
    place: Hantverket
    title: Innovativa tolkningar av skandinavisk mat i smakfullt inredda lokaler på Östermalm
    description: >
      Upplevelsen av bra hantverk är något som genomsyrar restaurangen Hantverket från inredning till efterrätt. Ägaren har ett förflutet som snickare och det märks inte minst i den minutiöst dekorerade matsalen med sina rustika bord och sin vackra träpanel. Här serveras kreativa och lekfulla mellanrätter med nordisk grundton, med bland annat stuvade makaroner med tryffel och egentillverkat lammisterband på menyn. Platserna i baren går inte att boka utan det är först till kvarn som gäller - ett bra alternativ om man inte hunnit planera sitt besök i förväg.

  - id: tyge-sessil
    time: "22:25"
    place: Tyge & Sessil
    title: Dela en flaska naturvin på nyöppnad vinbar med chic fransk touche
    description: >
      På Niklas Ekstedts nya bar Tyge & Sessil står vinet i fokus. Här hittar du en imponerande lista med flaskor från små producenter som du garanterat inte hittar i Systembolagets ordinarie sortiment. I den vackra, Paris-inspirerade lokalen serveras även franska smårätter och tilltugg som råbiff och ost att avnjuta tillsammans med ditt noga utvalda glas. En smakfull avrundning på en dag full av intryck och upplevelser med andra ord.
---