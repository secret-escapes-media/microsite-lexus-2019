---
layout: guide
id: city-one
group-parent: city-guides
group-order: 1

title: Roma
intro: "Roma è una città dalle mille anime: quella antica dell’Impero Romano, quella rinascimentale e barocca e quella moderna, che strizza l’occhio allo stile avanguardistico degli ultimi decenni. Scopri i luoghi simbolo del design capitolino e lasciati incantare dal fascino intramontabile della Città Eterna."

banner:
  title: "{{page.title}}"
  title-sub: Le strade del design

features:

  - id: sant-eustachio-il-caffe
    time: "09:00"
    place: Sant’Eustachio Il Caffè
    title: Dal 1938 il più buon caffè di tutta Roma
    description: >
      Per iniziare la giornata da vero romano doc dovrai tuffarti nel cuore della città, direzione Sant’Eustachio Il Caffè. Tra Piazza Navona e il Pantheon, un antico palazzo dell’800 ospita il bar più conosciuto di Roma. Nato come antica torrefazione a legna nel 1938, oggi Sant’Eustachio è una tappa obbligata per i romani e i turisti che vogliono assaporare la miscela 100% arabica importata direttamente dal Sud America. Classificato tra le 70 botteghe storiche della città, questo bar conserva l’arredamento tradizionale e quel <em>savoir</em> faire goliardico tipico del barista romano.

  - id: maxxi
    time: "09:45"
    place: MAXXI
    title: Il Museo nazionale delle arti del XXI secolo disegnato dall’archistar Zaha Hadid
    description: >
      Virata verso Roma nord, direzione MAXXI. Il complesso futuristico a due passi dal Lungotevere Flaminio è il principale centro di creatività per l’arte e l’architettua contemporanea, che vede la prestigiosa firma dell’architetto anglo-irachena Zaha Hadid.  Inaugurato nel 2009, il progetto del MAXXI supera l’idea di edificio-museo per creare un discorso dinamico con il contesto urbano in cui si inserisce. Volumi complessi e pareti curvilinee danno nuova linfa all’ex caserma trasformata in un Campus per la ricerca creativa.

  - id: museo-dell-ara-pacis
    time: "11:40"
    place: Museo dell’Ara Pacis
    title: Un involucro moderno custodisce l’altare della pace augustea
    description: >
      Roma è una città dai forti contrasti e per capirne appieno la sua essenza basta fare un pit stop al Museo dell’Ara Pacis, sul Lungotevere in Augusta. Dopo una piacevole passeggiata tra le vetrine di Via del Corso, prosegui su Via di Ripetta e lì, poco prima del Ponte Cavour, troverai l’iconico cubo di travertino ad attenderti. Come uno scrigno dall’animo moderno, il progetto di Richard Meier conserva al suo interno il celebre altare dedicato dall’imperatore Augusto nel 9 a.C. alla Pace, consacrato alla celebrazione delle vittorie nel Campo Marzio. Il bianco accecante del cubo in travertino richiama quello dell’altare e dei reperti di età imperiale. Un <em>fil rouge</em> che lega il passato al presente della città.

  - id: ristorante-madre-roma-luxus-hotel
    time: "13:30"
    place: Ristorante Madre - Roma Luxus Hotel
    title: Un giardino segreto nel cuore chic della capitale
    description: >
      Quando l’appetito inizia a farsi sentire è l’ora giusta per una pausa gourmet. Roma è conosciuta in tutto il mondo per la sua ottima cucina tradizionale, ma perché non osare con un veloce pranzo in un angolo segreto della città? Nel cuore del Roma Lexus Hotel si trova un salotto esclusivo immerso in un giardino accogliente e lì potrai gustare i piatti del ristorante Madre. La gastronomia locale incontra i sapori del Sud America sotto la guida creativa dello chef stellato Riccardo di Giacinto. Scegli tra una freschissima ceviche o una pizza preparata rigorosamente con pasta madre e lasciati tentare da un cocktail fruttato dal sapore esotico.

  - id: chiesa-del-giubileo
    time: "14:30"
    place: Chiesa del Giubileo
    title: Quando il design incontra il sacro a Tor Tre Teste
    description: >
      È ora di stravolgere la tua concezione di chiesa. Se la Cappella Sistina del Vaticano resta un capolavoro universale, è nel quartiere di Tor Tre Teste che troverai un esempio rivoluzionario di edificio religioso. Il progetto dello statunitense Richard Meier è basato su una struttura  a tre vele bianche e ricurve in cemento che simboleggiano la Chiesa come nave in grado di traghettare i fedeli del Terzo Millennio. L’opera è stata commissionata da Papa Giovanni Paolo II in occasione del Giubileo del 2000.

  - id: la-nuova-rinascente
    time: "15:30"
    place: La nuova Rinascente
    title: Moda, storia e design a due passi dalla Fontana di Trevi
    description: >
      Il mondo del fashion va da sempre a braccetto con quello del design e a Roma tutto questo si concretizza nel nuovissimo store La Rinascente - Via del Tritone. Dopo una full immersion di cultura perché non concedersi un po’ di sano shopping di classe? Sviluppato su 14 mila metri quadrati, con ben 800 brand, il secondo <em>flagship department store</em> firmato La Rinascente è il frutto di 11 anni di meticoloso lavoro. Imperdibile: scendi al piano -1 per ammirare il sito archeologico con i resti preservati dell’Acquedotto vergine. Questo acquedotto romano fu costruito da Augusto nel 19 a.C. per alimentare tutte le più imponenti fontane del centro, inclusa la Fontana di Trevi.

  - id: macro
    time: "17:00"
    place: MACRO
    title: "Il Museo d’Arte Contemporanea di Roma: spazio di incontro tra gli artisti e la città"
    description: >
      Nato come centro polivalente, il Macro si staglia nel panorama culturale capitolino per la sua continua ricerca verso l’innovazione. Linee futuristiche, acciaio e vetro sono l’anima portante dell’edificio che cambia la sua veste a seconda delle esposizioni e delle installazioni artistiche che ospita. Fino al 31 dicembre 2019 il Macro si fa Asilo e apre le sue porte a tutti, rivoluzionando il concetto di museo in una logica di partecipazione attiva della città e del pubblico agli eventi quotidiani. Perditi tra le stanze atelier, la stanza della parola e le opere degli artisti del futuro.

  - id: auditorium-parco-della-musica
    time: "20:00"
    place: Auditorium Parco della Musica
    title: Le armonie di tutto il mondo risuonano nel capolavoro di Renzo Piano
    description: >
      Dal 2002 la musica ha una casa fissa a Roma ed è il magnifico Auditorium Parco della Musica progettato dal celebre Renzo Piano, che da anni ospita concerti, esposizioni e il seguitissimo Festival del Cinema di Roma. Concepito come un’architettura musicale vivente, l’Auditorium è frutto di un sapiente lavoro di riqualificazione urbana nel quartiere Parioli e rappresenta un punto di riferimento per la scena artistica e musicale della capitale.

  - id: zuma-palazzo-fendi
    time: "22:30"
    place: ZUMA – Palazzo Fendi
    title: Sapori orientali e vista mozzafiato sui tetti di Roma
    description: >
      Dopo tanto girovagare tra le vie della Città Eterna, le emozioni non finiscono. Punta la bussola verso il centro, tra via Tomacelli e Via della Fontanella Borghese; è giunto il momento di rilassarsi e concedersi una pausa in una location eccezionale. All’ultimo piano dell’iconico Palazzo Fendi, potrai assaporare i piatti della tradizione giapponese e gustare un ottimo sake o un drink firmato ammirando la vista sulle meraviglie illuminate di Roma.
---