---
layout: design-hotels
id: design-hotels
nav: true
nav-order: 3

title: Designhotell
intro: Vi har sökt land och rike efter de finaste designhotellen i världen, där en konceptdriven upplevelse möter den finaste arkitekturen, inredningen och servicen. Där du upplever något utöver femstjärnig lyx. Dessa hotell handlar lika mycket om en harmonisk vistelse, som de handlar om att introducera dig till något nytt, något vackert och något vågat. Se själv...

banner:
  title: Världens bästa designhotell

features:

  - id: pumphouse-point-hotel
    title: Pumphouse Point Hotel
    location: Tasmanien, Australien
    description: >
      En vit pärla omgiven av mörkt och mystiskt vatten: Pumphouse Point Hotel, en gammal vattenkraftsstation från 30-talet, ligger mitt i en vacker skogsjö. Resan över den långa bron är inget mindre än en filmisk upplevelse. Interiörerna kombinerar industriella detaljer från början av århundradet med stilrena och moderna inslag. Utsikten är fantastisk och upplevelsen i denna undangömda oas av natursköna vyer är definitiv svår att glömma...

  - id: treehotel
    title: Treehotel
    location: Harads, Sverige
    description: >
      Sju individuellt utformade trädkojor hänger innästlade i skogen i norra Sverige. Imponerande design speglar, reflekterar och döljer på ett lekfullt sätt skogens egenskaper – eller, som när det kommer till "UFO", sticker ut på ett sådant utmärkande sätt att du enkelt kan tro att du befinner dig i en dröm. Inuti varje hus är tonen minimalistisk för att inte ta fokus från huvudattraktionen: fönster från golv till tak som bjuder på en trollbindande skogsutsikt.

  - id: the-siam
    title: The Siam
    location: Bangkok, Thailand
    description: >
      Njut av art deco-elegans vid floden Chao Phraya. Den vita och svarta exteriören, med sina långsträckta fönster och tornliknande flanker, för tankarna till ett jazz-palats – ett tema som inredningen med marmor och antikviteter förhöjer. Det underbart ljusa atriet är en imponerande samlingspunkt, som omges av rum i orientalisk stil med inslag av sekelskifteselegans. The Siam kan stoltsera med en subtil elegans – mörka träslag, fristående bad och strålande mängder av ljus.

  - id: fogo-island-inn
    title: Fogo Island Inn
    location: Newfoundland, Kanada
    description: >
      APå Newfoundlands väderbenade kust står ett styltat och slående modernt trähus: välkommen till Fogo Island Inn. Den närliggande fiskebyn kunde inte kännas mer olik, när det kommer till hotellets anmärkningsvärda arkitektur, men faktum är att hotellet tjänar lokalsamhället lika mycket som lokalbefolkningen tjänar hotellet i ett balanserat förhållande som färgat hela området. Köket är beroende av lokalbornas fiskekunskap och gästerna erbjuds turer med lokala guider. Varje rum bjuder på havsutsikt från golv till tak, vilket gör att det nästan känns som att man glider runt i det hippaste kryssningsfartyget på havet.

  - id: the-beekman
    title: The Beekman
    location: New York, USA
    description: >
      Det är sällsynt med överflöd av ljus i ett Manhattan-radhus. Det magiska ljuset hos Beekman blir därför en av hotellets mest unika tillgångar. Ett pyramidliknande takfönster gör att solskenet flödar in i hotellets atrium och framhäver de utsmyckade detaljerna på varje balkong och våning. Hotellet andas New York-elegans. Rummen följer samma röda tråd och vittnar om en sekelskiftesglamour men representerar samtidigt den blandning av stilar och influenser som gör staden så dynamisk. Att lyckas sammanfatta en stad på detta lyxiga vis är, utan tvekan, en konst.

  - id: bisate-lodge
    title: Bisate Lodge
    location: Ruhengeri, Rwanda
    description: >
      I Rwandas lummiga djungel, mot sluttningarna av en gammal vulkan, ligger en grupp halmtäckta hyddor och blickar ut över dalen. Designen är inspirerad av den aboriginska arkitekturen och kungens palats på Nyanza, något som spelar på landets kulturarv. På insidan väntar en vacker utsikt över bergen och djungeln, eldstäder i vulkanisk sten, handvävda filtar och jordnära toner som går som en röd tråd. Detta är lyx rakt igenom – men hotellet har också miljömärkningar som gör det möjligt att utforska Rwandas vackra landskap med omtanke för naturen.

  - id: mashpi-lodge
    title: Mashpi Lodge
    location: Pichincha, Ecuador
    description: >
      Mashpi Lodge ligger djupt inne i Ecuadors skogar och är en ekologisk prestation av glas, stål och lyx. Glöm oändlig vandring för djurskådning – här kan du luta dig tillbaka i jacuzzin och upptäcka apor och fåglar omgiven av värmande bubblor. Denna vildmarksresort gör det mesta av sin omgivning, med fönster från golv till tak som ser till att skogen förblir i centrum. Rummen är minimalistiska men behåller samtidigt en lyxig känsla, och tar aldrig uppmärksamhet från den fantastiska utsikten utanför.

  - id: royal-mansour
    title: Royal Mansour
    location: Marrakech, Marocko
    description: >
      Detta är marockansk stil i sitt esse. Dessa intima riader beställdes av kung Mohammed VI, som anställde ett svindlande antal av landets bästa hantverkare, som i sin tur skapade de oklanderligt detaljerade interiörerna. Nu erbjuder varje riad en lyxig vistelse, där vackert marockanskt kakel, överdådig inredning och en oklanderlig service skapar en kunglig upplevelse. Området är byggt i en sann medina-stil med solbelysta gränder och en känsla för detaljer som skapar en stämning som inte är annat än magisk.

  - id: awasi-patagonia
    title: Awasi Patagonia
    location: Magallanes, Chile
    description: >
      Patagonia har länge varit känt för sitt avlägsna, stämningsfulla och vilda landskap. Ett äventyr här kommer att ge dig ett nytt perspektiv på vad det innebär att upptäcka. Stilrena, fyrkantiga villor, belägna på en sluttning i ett vackert reservat och skapade av naturmaterial i en modern stil ger en lika naturnära upplevelse som utsikten de bjuder på. Varje villa tilldelas dessutom en privat guide med fyrhjuling, så varje morgon kan du planera dagens äventyr och kasta dig in i landskapets bedövande vackra vildmark.

  - id: deplar-farm
    title: Deplar Farm
    location: Ólafsfjörður, Island
    description: >
      Deplar Farm är ett lyxhotell som inget annat, undangömt i det lugna landskapet i Islands nordliga fjäll. Boendet, som en gång var en fårfarm, har behållit det rustika arvet där fläckat, mörkt trä och det vindpåverkade torvtaket vittnar om historian. Inuti väntar en stilren och modern kontrast till den vilda omgivningen. Den här platsen är avlägsen, men bekvämligheterna är många. Du kommer dock inte att tillbringa all din tid på gården – utsökt mat, privata utflykter djupt in i vildmarken, laxfiske och heli-skidåkning är några exempel på varför en vistelse här är något utöver det vanliga.
---