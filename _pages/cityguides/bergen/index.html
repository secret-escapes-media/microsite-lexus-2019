---
layout: guide
id: city-two
group-parent: city-guides
group-order: 2

title: Bergen
intro: Den perfekte blandingen av historisk og trendy finner du i Norges våteste by. Vakre hus, utrolige kulturopplevelser og en rekke stemningsfulle matsteder … Med elementer som har ført de inn på verdensarvlisten, har Bergenserne mye å skryte av.

banner:
  title: "{{page.title}}"
  title-sub: Designguide

features:

  - id: kaffemisjonen
    time: "08:17"
    place: Kaffemisjonen
    title: God kaffe til folket
    description: Kaffemisjonen er på evig jakt etter verdens beste kaffe – og de er ikke langt unna. Og selv om kaffen i seg selv er verdt et besøk, serverer dette stedet også nydelig mat hele dagen. Prøv einerøket laks, ferskskåret spekemat eller den hjemmelagde hummusen for en deilig matbit før du legger ut på oppdagelsesferd.

  - id: regn
    time: "10:00"
    place: REGN
    title: Trendy på en regnværsdag
    description: Når du har kommet til denne delen av landet, kan det være lurt å sørge for at du har klærne i orden. Multibrand-butikken Regn, har et skandinavisk designuttrykk og tilbyr deg kjente merkevarer til både kvinner og menn. De har et ønske om å tilby kundene sine luksus til en prislapp som ikke gjør vondt, og alt de har er nøye utvalgt til å passe det skandinaviske trendbildet (og været).

  - id: usf-verftet
    time: "12:14"
    place: USF Verftet
    title: Hjemmet til kulturelle Bergen
    description: Det er kjent som Bergens store kultur- og scenehus, men har likevel mye annet å by på. Du finner kunstutstillinger, visninger av episke filmer, inspirerende foredrag og superhyggelige Klippers Bar og Kafé. Her sitter du tett på Puddefjorden og kan følge med på både båttrafikk og folk. Uteserveringen om sommeren kaller de selv «legendarisk nydelig», et utrykk vi er legendarisk enig i.

  - id: kode-kunstmuseer-og-komponisthjem
    time: "14:02"
    place: KODE Kunstmuseer og komponisthjem
    title: Et stolt og særpreget museum
    description: Hvorfor ikke slå flere fluer i en smekk? Dette er et museum for kunst, kunsthåndverk, design og musikk. Utstillingene er fordelt på fire forskjellige kunstmuseer og tre komponisthjem, men du trenger kun en billett. Du finner en bred samling av norsk og internasjonal samtidskunst, landets største samling av kinesisk kunst og til og med et eget kunstmuseum for barn.

  - id: arven
    time: "16:16"
    place: Arven
    title: Norsk design fra start til slutt
    description: Stedet startet i 1868 med Theodor Olsen. Bergen var den fremste sølvbyen i Norge og historien lever videre i dag. Hos Arven treffer du gullsmeder, sølvsmeder og en diamantekspert som alle er villig til å gi deg råd eller svare på spørsmål du har. Gjennom en 40 meter lang glassvegg kan du se hvordan de skaper de utroligste ting, og ikke minst kan handle lekker norsk design.

  - id: floibanen
    time: "18:02"
    place: Fløibanen
    title: En av de mest kjente turistattraksjonene
    description: Hva er vel en tur til Bergen uten en tur opp til Fløyen? Uansett om det er din første tur eller din femtende, er en tur med Fløibanen alltid en god ide. Selve turen opp fra sentrum er en opplevelse i seg selv, men på toppen venter en fantastisk utsikt over Bergens unike arkitektur og skjønnhet. De tre mellomstasjonene før du ankommer toppen har dessuten blitt ombygd og gitt et estetisk løft av Bergens-arkitekten Elisabeth Rakner.

  - id: restaurant-1877
    time: "19:34"
    place: Restaurant 1877
    title: Unik opplevelse uansett anledning
    description: Det er på sin plass å besøke Restaurant 1877 når du er i denne byen. Restauranten har den beste vurderingen av alle de 307 restaurantene som er vurdert på TripAdvisor i Bergen. Et måltid her er alltid tilberedt med lokale råvarer, kjærlighet og kunnskap. Fokuset ligger på den norske matkulturen, men er spesielt inspirert av det vestlandske jordbruket. Interiøret er varmt og vakkert, og detaljene er håndplukket hos Bergens antikvitetsforhandlere.

  - id: magic-ice-bar
    time: "22:01"
    place: Magic Ice Bar
    title: Et ekte vinterparadis
    description: For en avslutning på Bergensturen du vil huske, bør du stikke innom denne baren. Alt er lagd av is, til og med glassene. Isbaren har en helt spesiell atmosfære og er dekorert med forskjellige skulpturer og LED-lys. Selv om du er omringet av is, bør du ikke være redd for å fryse. Du vil nemlig få hansker og en varm poncho før du går inn i eventyrlandet.
---