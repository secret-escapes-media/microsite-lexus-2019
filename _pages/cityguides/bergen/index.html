---
layout: guide
id: city-two
group-parent: city-guides
group-order: 2

title: Bergen
intro: Den perfekte blandingen av historisk og trendy finner du i Norges våteste by. Vakre hus, utrolige kulturopplevelser og en rekke stemningsfulle matsteder … Med elementer som har ført de inn på verdensarvlisten, har Bergenserne mye å skryte av.

banner:
  title: "{{page.title}}"
  title-sub: Design Guide

features:

  - id: kaffemisjonen
    time: "08:17"
    place: Kaffemisjonen
    title: God kaffe til folket
    description: Kaffemisjonen er på evig jakt etter verdens beste kaffe – og de er ikke langt unna. Og selv om kaffen i seg selv er verdt et besøk, serverer dette stedet også nydelig mat hele dagen. Prøv einerøket laks, ferskskåret spekemat eller den hjemmelagde hummusen for en deilig matbit før du legger ut på oppdagelsesferd.

  - id: bergen-segway
    time: "10:00"
    place: Bergen Segway
    title: Den mest populære måten å se Bergen
    description: Trange, brosteinsbelagte gater med små, gamle trehus i ulike farger er noe av det Bergen er mest kjent for. Med denne turen kan du velge selv hva du ønsker å fokusere på. I sentrum tar de deg blant annet til byens teater, Den Blå Steinen, Johanneskirken og Lille Lungegårdsvannet.

  - id: fisketorget
    time: "12:14"
    place: Fisketorget
    title: Ikonisk og fristende
    description: I hjertet av byen finner du det berømte Fisketorget. Med en historie som strekker seg helt tilbake til 1200-tallet, er dette alltid verdt et besøk for både besøkende og Bergensere. Her finner du fersk fisk og sjømat, lokalprodusert gårdsmat som frukt, bær og grønnsaker samt blomster og planter. Det er dog ikke bare historierikt her, det nye og moderne bygget til Mathallen er det perfekte stedet å stoppe for en matbit når du først er her – det er lite som smaker så godt som helt fersk fisk.

  - id: kode-kunstmuseer-og-komponisthjem
    time: "14:02"
    place: KODE Kunstmuseer og komponisthjem
    title: Et stolt og særpreget museum
    description: Hvorfor ikke slå flere fluer i en smekk? Dette er et museum for kunst, kunsthåndverk, design og musikk. Utstillingene er fordelt på fire forskjellige kunstmuseer og tre komponisthjem, men du trenger kun en billett. Du finner en bred samling av norsk og internasjonal samtidskunst, landets største samling av kinesisk kunst og til og med et eget kunstmuseum for barn.

  - id: arven
    time: "16:16"
    place: Arven
    title: Norsk design fra start til slutt
    description: Stedet startet i 1868 med Theodor Olsen. Bergen var den fremste sølvbyen i Norge og historien lever videre i dag. Hos Arven treffer du gullsmeder, sølvsmeder og en diamantekspert som alle er villig til å gi deg råd eller svare på spørsmål du har. Gjennom en 40 meter lang glassvegg kan du se hvordan de skaper de utroligste ting, og ikke minst kan handle lekker norsk design.

  - id: floibanen
    time: "18:02"
    place: Fløibanen
    title: En av de mest kjente turistattraksjonene
    description: Hva er vel en tur til Bergen uten en tur opp til Fløyen? Uansett om det er din første tur eller din femte, er en tur med Fløibanen alltid en god ide. Selve turen opp fra sentrum er en attraksjon i seg selv, men på toppen venter en fantastisk utsikt over Bergen. Du befinner deg 320 meter over havet, og du kan peke ut de fleste steder du har besøkt i byen.

  - id: restaurant-1877
    time: "19:34"
    place: Restaurant 1877
    title: Unik opplevelse uansett anledning
    description: Det er på sin plass å besøke Restaurant 1877 når du er i denne byen. Restauranten har den beste vurderingen av alle de 307 restaurantene som er vurdert på TripAdvisor i Bergen. Et måltid her er alltid tilberedt med lokale råvarer, kjærlighet og kunnskap. Fokuset ligger på den norske matkulturen, men er spesielt inspirert av det vestlandske jordbruket. Interiøret er varmt og vakkert, og detaljene er håndplukket hos Bergens antikvitetsforhandlere.

  - id: magic-ice-bar
    time: "22:01"
    place: Magic Ice Bar
    title: Et ekte vinterparadis
    description: For en avslutning på Bergensturen du vil huske, bør du stikke innom denne baren. Alt er lagd av is, til og med glassene. Isbaren har en helt spesiell atmosfære og er dekorert med forskjellige skulpturer og LED-lys. Selv om du er omringet av is, bør du ikke være redd for å fryse. Du vil nemlig få hansker og en varm poncho før du går inn i eventyrlandet.
---